# Nu știți JS: Up & Going
# Cuvânt înainte 


Care a fost ultimul lucru nou pe care l-ați învățat? Poate că a fosto limbă străină, precum cea italiană sau germană. Sau poate a fost un editor grafic, cum ar fi Photoshop. Sau o tehnică de gătit sau de prelucrare a lemnului sau un exercițiu de rutină. 

Vreau să-ți amintești acel sentiment când ai reușit: momentul aprinderii beculețului. Atunci când lucrurile au trecut de la neclare la clar precum cristalul, când ați stăpânit masa pe care se prelucrează lemnul sau ați înțeles diferența dintre substantivele masculine și feminine în franceză. Cum s-a simțit? Destul de uimitor, nu? Acum vreau să îți aduci aminte de momentul dinaintea învățării abilității noi. Cum s-a *simțit*? Probabil puțin intimidant și poate un pic frustrant, nu? La un moment dat, fiecare dintre noi nu cunoșteam lucrurile pe care le cunoaștem acum și acest lucru este absolut OK; cu toții începem de undeva. Învățarea unui material nou este o aventură interesantă, mai ales dacă căutați să învățați în mod eficient subiectul.

Eu predau o mulțime de cursuri de programare pentru începători. Elevii care îmi iau cursurile au încercat adesea să învețe subiecte precum HTML sau JavaScript prin citirea postărilor pe blog sau prin copierea și lipirea codului, dar nu au reușit să stăpânească cu adevărat materialul care le va permite să-și programeze rezultatul dorit. Și pentru că ei nu înțeleg cu adevărat detalile anumitor subiecte de programare, nu pot scrie cod robust și nu pot depana munca lor, deoarece nu înțeleg cu adevărat ce se întâmplă.

Întotdeauna am crezut în predarea cursurilor mele într-un mod coresponzător, adică predând standardele web, marcajul semantic, codul bine comentat și alte practici bune. Acopăr subiectul într-o manieră amănunțită pentru a explica "cum" și "de ce", fără a arunca doar codul pentru a fi copiat și lipit. Când vă străduiți să înțelegeți codul, creați o muncă mai bună și deveniți mai bun la ceea ce faceți. Codul nu mai este doar locul *tău de muncă*, este *"opera"* ta. De aceea îmi place *Up & Going*. Kyle ne duce într-o scufundare adâncă în sintaxă și terminologie pentru a face o introducere extraordinară a limbajului JavaScript fără a "fușeri". Această carte nu se citește superficial, dar într-adevăr ne permite să înțelegem cu adevărat conceptele pe care le vom scrie.

Deoarece nu este suficient să puteți duplica fragmente jQuery pe site-ul dvs. web, nu este suficient să învățați cum să deschideți, să închideți și să salvați un document în Photoshop. Sigur, odată ce am învățat câteva lucruri de bază despre program, am putut crea și împărtăși un design pe care l-am făcut. Dar fără a cunoaște în mod legitim instrumentele și ceea ce se află în spatele lor, cum pot defini o grilă (grid) sau pot realiza un sistem de scriere lizibil sau pot optimiza grafica pentru utilizarea web. Același lucru este valabil și pentru JavaScript. Fără a ști cum funcționează buclele sau cum se definesc variabilele sau ce este "scope-ul", nu vom putea scrie cel mai bun cod posibil. Nu vrem să ne mulțumim cu nimic mai puțin - aceasta este, la urma urmei, meseria noastră.

Cu cât esti mai expus la JavaScript, cu atât devine mai clar. Cuvinte, cum ar fi închiderile (closures), obiectele (objects) și metodele (methods), ar părea neclare acum, însă această carte vă va ajuta ca acești termeni (conceptele) să devină foarte clari. Vreau să păstrați în minte pe măsură ce începeți această carte cele două sentimente pe care le-ați avut înainte și după ce ați învățat ceva. Ar putea părea descurajantă, dar ați luat această carte pentru că începeți o călătorie grozavă pentru a vă perfecționa cunoștințele. *Up & Going* este începutul căii noastre de înțelegere a programării. Bucurați-vă de momentele de "aprindere a beculețului"!

Jenn Lukas
[jennlukas.com] (http://jennlukas.com/), [@jennlukas] (https://twitter.com/jennlukas)
Front-end consultant
